---
{"dg-publish":true,"permalink":"/madhyamaka/refuting-that-consciousness-is-inherently-established-without-external-objects-gomde/"}
---

སེམས་ཙམ་པ་ན་རེ། འདི་བརྟེན་འབྱུང་བའི་དེ་ཉིད་མཐོང་བ་དེས། །ཤེས་རབ་གནས་པས་ཞེས་ས་དྲུག་པ་བས་རྟེན་འབྲེལ་རང་བཞིན་གྱིས་སྐྱེ་མེད་དུ་རྟོགས་པ་དེ་ཉིད། 
ཁྱོད་ཀྱིས་ཤེར་ཕྱིན་ལྷག་པའི་དོན་དུ་བཤད་པ་མི་འཐད་པས་ས་དྲུག་པ་བས་རྟེན་འབྱུང་གི་དེ་ཁོ་ན་ཉིད་རྟོགས་པའི་དོན་ཁོ་བོས་བཤད་པར་བྱའོ། 

ཇི་ལྟར་བཤད་ན། ཤེར་ཕྱིན་ལྷག་པ་ལ་གནས་པའི་བྱང་སེམས་ས་དྲུག་པ་བ་ཆོས་ཅན། ཁྱོད་ཀྱིས་ཕྱི་ནང་གི་དངོས་པོ་རྣམས་རྣམ་པར་ཤེས་པའི་བདག་ཉིད་ཙམ་དུ་
རྟོགས་པའི་སྒོ་ནས་ཆོས་རྣམས་ཀྱི་དེ་ཁོ་ན་ཉིད་རྟོགས་པར་འགྱུར་ཏེ། རྡུལ་ཕྲན་ཆ་མེད་འགོག་པའི་རིགས་པས་ཕྱི་དོན་ཁེགས་ཤིང་། ཕྱི་རོལ་གྱི་གཟུང་བ་མེད་པར་
དེ་ལས་དོན་གཞན་པའི་འཛིན་པ་མ་མཐོང་ཞིང་། སྲིད་པ་ཁམས་གསུམ་པོ་རྣམ་པར་ཤེས་པའི་བདག་ཉིད་ཙམ་དུ་རབ་ཏུ་རྟོགས་པའི་སྒོ་ནས་གཉིས་སྟོང་གི་དེ་ཁོ་ན་ཉིད་
མངོན་སུམ་དུ་མཐོང་བའི་ཕྱིར། 

ཕྱི་དོན་མེད་ཀྱང་དོན་སྣང་གི་ཤེས་པ་སྐྱེ་བ་མི་འཐད་པའི་སྐྱོན་མེད་དེ། ཇི་ལྟར་ཏེ་དཔེར་ན་རླུང་གིས་བསྐུལ་བའི་རྒྱ་མཚོ་ནི་ཆེ་ལས་ཆུ་རླབས་འབྱུང་བ་དེ་བཞིན་དུ་
ཕྱི་ནང་གི་དངོས་པོ་ཀུན་གྱི་ས་བོན་ཀུན་གཞི་རྣམ་པར་ཤེས་པ་ཞེས་བྱ་བ་ལས་དོན་སྣང་གི་རྣམ་པར་ཤེས་པ་སྔ་མ་འགག་བཞིན་པ་འབྱུང་ལ། 
དེས་རང་དང་རྗེས་སུ་མཐུན་པའིེ་ནུས་པ་སྟེ་བག་ཆགས་བཞག་པ་སྨིན་པ་ལས་དོན་སྣང་གི་རྣམ་ཤེས་ཕྱི་མ་ཙམ་ཞིག་འབྱུང་བའི་ཕྱིར། 

དེས་ན་གཞན་གྱི་དབང་གི་ངོ་བོ་ཕྱི་རོལ་དོན་སྣང་གི་འཁུལ་ཤེས་གང་ཡིན་པ་དེ་ཆོས་ཅན། བདེན་པར་གྲུབ་ཏེ། རང་རྒྱུ་དོན་སྣང་གི་བག་ཆགས་སྨིན་པ་ལས་འབྱུང་བ་
དེའི་ཕྱིར་དང་། རང་འབྲས་དངོས་པོ་བཏགས་པར་ཡོད་པའི་སྟེ་གཟུང་འཛིན་རྫས་གཞན་དུ་འཛིན་པའི་རྟོགས་པའི་རྒྱུར་འགྱུར་བའི་ཕྱིར། 

རྟགས་ཕྱི་མ་གྲུབ་ཏེ། དོན་དུ་སྣང་བ་ལ་བརྟེན་ནས་དོན་དུ་ཞེན་པ་འབྱུང་བའི་ཕྱིར། 

དེ་ལྟ་བུའི་གཞན་དབང་དེ་ཆོས་ཅན། ཁྱད་པར་གསུམ་དང་ལྡན་ཏེ། རྒྱུའི་ཁྱད་པར་ཕྱི་རོལ་གྱི་དོན་བཟུང་བ་མེད་པར་རང་གི་བག་ཆགས་ཁོ་ན་ལས་འབྱུང་བར་འགྱུར་ལ། 
ངོ་བོའེ་ཁྱད་པར་རང་བཞིན་གྱིས་ཡོད་པ་དང་། ཡུལ་ཅན་གྱི་ཁྱད་པར་དོན་དམ་པར་སྒྲ་རྟོག་གི་སྤྲོས་པ་ཀུན་གྱི་ཡུལ་མ་ཡིན་པའི་རང་བཞིན་དུ་ཡོད་པའི་ཕྱིར། 

ཞེས་སེམས་ཅམ་པའི་འདོད་པ་དེ་འཆད་པ་ལ། གཟུང་བ་མེད་པར་ཞེས་སོགས་ཟོཀ་གསུམ་གསུངས།

---

Refutation:
- [[Madhyamaka/Refuting the example of the dream\|Refuting the example of the dream]] རྨི་ལམ་གྱི་དཔེ་དགག་པ། 
- [[Madhyamaka/Refuting the example of perceiving falling hairs\|Refuting the example of perceiving falling hairs]] སྐྲ་ཤད་མཐོང་བའི་དཔེ་དགག་པ།



---
Up a level: [[Madhyamaka/Refutation of the Cittamatra System\|Refutation of the Cittamatra System]]