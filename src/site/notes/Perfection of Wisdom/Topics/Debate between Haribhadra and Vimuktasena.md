---
{"dg-publish":true,"permalink":"/perfection-of-wisdom/topics/debate-between-haribhadra-and-vimuktasena/"}
---

འཕགས་པ་གྲོལ་སྡེ་དང་དེའི་རྗེས་འབྲང་རྣམས་ཀྱི་ལུགས་ལ། ཐུབ་པའི་ངོ་བོ་ཉིད་སྐུ་ནི། །ཞེས་སོགས་ཀྱིས། ངོ་བོ་ཉིད་སྐུ་མདོར་བསྟན། 
བྱང་ཆུབ་ཕྱོགས་མཐུན་ཞེས་སོགས་ཀྱིས་དེ་རྒྱས་པར་བཤད་པ་ཡིན་ཏེ། 
**According to the system of Arya Vimuktasena and his followers:**
- "The Muni's Nature Body" and so forth (v8.1) is the brief indication of the Nature Body;
- "The harmonies with enlightenment," and so forth (v8.2-6) are its extensive explanation.

ཐུབ་པའི་ངོ་བོ་ཉིད་སྐུ་ནི། །ཞེས་སོགས་ཀྱིས། ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོའི་སྟེང་གི་དག་པ་གཉིས་ལྡན་གྱི་ཆོས་དབྱིངས་མཐར་ཐུག་དེ། 
ངོ་བོ་ཉིད་སྐུར་བསྟན་ནས།
Verse 8.1 indicates the final dharmadhatu possessing the two purities on the basis of the twenty-one sets of uncontaminated exalted wisdom to be the Nature Body.

འོ་ན། ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་དེ་གང་། དེའི་ཆོས་ཉིད་ངོ་བོ་ཉིད་སྐུ་ཡིན་ཚུལ་དེ་ཇི་ལྟ་བུ་ཡིན་ཞེ་ན།
Then, one may ask: what are those twenty-one sets of uncontaminated exalted wisdom? In what way is the Nature Body their dharmata?

བྱང་ཆུབ་ཕྱོགས་མཐུན་ཚད་མེད་དང་། །ཞེས་པ་ནས། རྣམ་པ་ཐམས་ཅད་མཁྱེན་ཉིད་དང་། །ཞེས་པའི་བར་གྱིས། 
ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་ངོས་བཟུང་ནས། 
So verses 8.2 until 8.6c identify the twenty-one sets of uncontaminated exalted wisdom.

ཆོས་ཀྱི་སྐུ་ཞེས་བརྗོད་པ་ཡིན། །ཞེས་པས། ཟག་མེད་ཡེ་ཤེས་སྡེ་ཚན་ཉེར་གཅིག་གི་སྟེང་གི་དག་པ་གཉིས་ལྡན་གྱི་ཆོས་ཉིད་དེ། ཆོས་ཉིད་ཀྱི་སྐུའམ། ངོ་བོ་ཉིད་སྐུར་བསྟན།
And "Are called the Dharmakaya." (8.6d) indicates the dharmata possessing the two purities on the basis of those twenty-one sets of uncontaminated exalted wisdom to be the Dharmatakaya or Nirmanakaya.

འོ་ན། སྐབས་འདིར། ཆོས་ཀྱི་སྐུ་ཞེས་བརྗོད་པ་ཡིན། །ཞེས་མི་འབྱུང་བར། ཆོས་ཉིད་སྐུ་ཞེས་བརྗོད་པ་ཡིན། །ཞེས་འབྱུང་རིགས་པར་ཐལ། 
བྱང་ཆུབ་ཕྱོགས་མཐུན་ཚད་མེད་དང་། །ཞེས་སོགས་ཀྱིས་ངོ་བོ་ཉིད་སྐུ་རྒྱས་པར་བཤད་པ་ཡིན་པའི་ཕྱིར། ཞེ་ན།
Well then, one may say: it follows that it would be suitable to see "Are called the Dharmatakaya." instead of "Are called the Dharmakaya" in this context because verses 8.2-6 are the extensive explanation of the Nature Body.

སྐྱོན་མེད་དེ་སྐབས་འདིར། ཆོས་ཉིད་ཀྱི་སྐུ་ལ་ཆོས་ཀྱི་སྐུ་ཞེས་ཚིག་བསྡུ་བ་བྱས་ནས་བསྟན་པ་ཡིན་ཏེ། 
ཆོས་ཉིད་ཀྱི་སྐུའི་སྐད་དོད། དྷརྨ་ཏ་ཀཱ་ཡ་ཞེས་པའི་ངོ་བོའི་རྐྱེན་མི་མངོན་པར་བྱས་ནས། དྷརྨ་ཀཱ་ཡ་ཞེས་བརྗོད་པའི་ཕྱིར། 
There is no fault because it is indicated through abbreviating "Dharmatakaya" into "Dharmakaya" in this context because by omitting the entity-particle (ta) from the Sanskrit term "Dharmatakaya", you get "Dharmakaya".

ངོ་བོའི་རྐྱེན་མི་མངོན་ཞེས་པ་ཡང་། ཏ་དེ་རྣམ་དབྱེ་དང་པོ་ངོ་བོ་ཙམ་སྟོན་པའི་རྐྱེན་ཡིན་པས། ཏ་དེ་ལ་ངོ་བོའི་རྐྱེན་ཞེས་བྱའོ།
Regarding omitting the entity-particle: ta is a first case, i.e. a particle indicating mere entity, and therefore it is called the entity-particle.

---
སློབ་དཔོན་ནི། བྱང་ཆུབ་ཕྱོགས་མཐུན་ཚད་མེད་དང་། ཞེས་སོགས་ཀྱིས་ཡེ་ཤེས་ཆོས་སྐུ་བསྟན་བྱའི་གཙོ་བོར་བྱས་ནས་མ་བསྟན་ན། 
དེ་སངས་རྒྱས་ཀྱི་སྐུས་ཇི་ལྟར་བསྡུས་ཏེ། བསྡུས་པ་མི་འཐད་པར་བཞེད།
**Haribhadra asserts:**
If "The harmonies with enlightenment, the immeasurables," and so forth (v8.2-6) *do not* indicate the exalted wisdom dharmakaya as a main indicated-object, then how is it included in the Buddha-Bodies? It would be unsuitable to include it.

འཕགས་པ་ནི། བྱང་ཆུབ་ཕྱོགས་མཐུན་ཞེས་སོགས་ཀྱིས་ཡེ་ཤེས་ཆོས་སྐུ་བསྟན་བྱའི་གཙོ་བོར་བྱས་ནས་བསྟན་ན། ལུས་རྣམ་གཞག་ཏུ། 
ངོ་བོ་ཉིད་ཅེས་པའི་སྒྲའི་མཇུག་ཐོགས་དེ་མ་ཐག་ཏུ། ཆོས་སྐུ་ཞེས་པའི་སྒྲ་འབྱུང་དགོས་པ་ལས་དེ་ལྟར་མི་འབྱུང་བས། 
སྐབས་བརྒྱད་པའི་བསྟན་བྱའི་གཙོ་བོར་གྱུར་པའི་སྐུ་དེ་ལ་ཡང་ངོ་བོ་ཉིད་སྐུར་གྱུར་པའི་སྐུ། ལོངས་སྐུ་སྤྲུལ་སྐུ་གསུམ་ཁོ་ནར་བཞེད།
**Arya Vimuktasena asserts:**
If "The harmonies with enlightenment," and so forth (v8.2-6) *do* indicate the exalted wisdom dharmakaya as a main indicated-object, then in the overview of the text ([[Perfection of Wisdom/Root Verses/Chapter 1#^4b92e2\|v0.18]]) it would be necessary to see the word "Dharmakaya" immediately after the words "Nature Body", whereas it does not occur as such.
Therefore, the Bodies that are main indicated-objects of the eighth chapter are just the three: the Nature, Enjoyment and Emanation Bodies.

དེས་ན་འཕགས་པའི་ལུགས་ལ། བྱང་ཆུབ་ཕྱོགས་མཐུན་ཚད་མེད་དང་། །ཞེས་སོགས་ཀྱིས་ཡེ་ཤེས་ཆོས་སྐུ་བསྟན་ཀྱང་བསྟན་བྱའི་གཙོ་བོར་མི་བཞེད་དེ། 
ངོ་བོ་ཉིད་སྐུའི་སྟོང་གཞི་ཆོས་ཅན་ཤེས་པའི་ཕྱིར་དུ། ཡེ་ཤེས་ཆོས་སྐུ་བསྟན་པ་ཙམ་ཡིན་པའི་ཕྱིར། 
Therefore, in Arya Vimuktasena's system, although "The harmonies with enlightenment, the immeasurables," and so forth (v8.2-6) does indicate the exalted wisdom dharmakaya, it is not asserted that it is a main indicated-object because it is merely indicating the exalted wisdom dharmakaya in order to make known the Nature Body's basis of emptiness (dharmin).

དེས་ན་འཕགས་སེང་གཉིས་ཀས་སྐུའི་གྲངས་ངེས་ཙམ་ལ་རྩོད་པ་མ་ཡིན་ཏེ། 
དེ་གཉིས་ཀས་སྐུ་ཐམས་ཅད་གཉིས་སུ་འདུས་པར་ཡང་བཞེད། གསུམ་དུ་འདུས་པར་ཡང་བཞེད། བཞིར་འདུས་པར་ཡང་བཞེད་པའི་ཕྱིར།
Therefore, it is not a debate between Haribhadra and Arya Vimuktasena regarding the definite number of Bodies because both assert that all Bodies can be subsumed into two, into three, and also into four.

---
སྐབས་བརྒྱད་པ་འདིར། ཡེ་ཤེས་ཆོས་སྐུ་དེ། ངོ་བོ་ཉིད་སྐུ་ལས་ལོགས་སུ་གྱུར་པའི་སྐུར་བསྟན་བྱའི་གཙོ་བོར་བྱས་ནས་བསྟན་མི་དགོས་ཏེ། 
ངོ་བོ་ཉིད་སྐུ་བསྟན་ན་ཡེ་ཤེས་ཆོས་སྐུ་ཡང་བསྟན་པར་འགྱུར་བའི་ཕྱིར། ཡེ་ཤེས་ཆོས་སྐུ་དེ། ངོ་བོ་ཉིད་སྐུས་ཆོས་ཉིད་ཆོས་ཅན་གྱི་ཚུལ་གྱིས་བསྡུས་པའི་ཕྱིར། ཞེ་ན། 
**Haribhadra response:**
If you say that it is unnecessary to indicate the exalted wisdom dharmakaya as a main indicated-object separately from the Nature Body in the eighth chapter because if the Nature Body is indicated, the exalted wisdom dharmakaya will also be indicated; because the exalted wisdom dharmakaya is included in the Nature Body by way of those being dharmata and dharmin...

འོ་ན་སྐབས་བརྒྱད་པ་འདིར་ངོ་བོ་ཉིད་སྐུ་ལས་ལོགས་སུ་གྱུར་པའི་ལོངས་སྐུ་སྤྲུལ་སྐུ་གཉིས་ཀྱང་བསྟན་བྱའི་གཙོ་བོར་བྱས་ནས་བསྟན་མི་དགོས་པར་ཐལ། 
ངོ་བོ་ཉིད་སྐུ་བསྟན་པས། ལོངས་སྐུ། སྤྲུལ་སྐུ་གཉིས་ཀྱང་བསྟན་པར་འགྱུར་བའི་ཕྱིར་ཏེ། དེ་གཉིས་ངོ་བོ་ཉིད་སྐུས་ཆོས་ཉིད་ཆོས་ཅན་གྱི་ཚུལ་གྱིས་བསྡུས་པའི་ཕྱིར། 
སྟོང་གཞི་ཆོས་ཅན་ལོངས་སྐུ་སྤྲུལ་སྐུ་གཉིས་བདེན་པས་སྟོང་པའི་ཆོས་ཉིད་དེ་ངོ་བོ་ཉིད་སྐུས་བསྡུས་པའི་ཕྱིར།
Then it follows that it is also unnecessary to indicate the Enjoyment and Emanation Bodies as main indicated-objects separately from the Nature Body in the eighth chapter because by indicating the Nature Body, the Enjoyment and Emanation Bodies are also indicated; because those are included in the Nature Body by way of being dharmata and dharmin; because the emptiness of true existence (dharmata) of the Enjoyment and Emanation Bodies (the bases of emptiness, dharmin) is included in the Nature Body.

---
བསྡུ་ན། སྐབས་བརྒྱད་པར་བསྟན་བྱའི་གཙོ་བོར་གྱུར་པའི་སྐུ་དེ་ལ། ངོ་བོ་ཉིད་སྐུ། ལོངས་སྐུ། སྤྲུལ་སྐུ་གསུམ་ཁོ་ནར་གྲངས་ངེས་ཏེ། སྐབས་བརྒྱད་པས་ཡེ་ཤེས་ཆོས་སྐུ་བསྟན་བྱའི་གཙོ་བོར་བྱས་ནས་མ་བསྟན་པའི་ཕྱིར་ཏེ། བྱང་ཆུབ་ཕྱོགས་མཐུན་ཞེས་སོགས་ཀྱིས་ངོ་བོ་ཉིད་སྐུ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། ལུས་རྣམ་གཞག་ཏུ་ངོ་བོ་ཉིད་ཅེས་པའི་སྒྲའི་མཇུག་ཐོགས་དེ་མ་ཐག་ཏུ། ཆོས་སྐུ་ཞེས་པའི་སྒྲ་མི་འབྱུང་བ་གང་ཞིག །བྱང་ཆུབ་ཕྱོགས་མཐུན་ཞེས་སོགས་ཀྱིས་ཡེ་ཤེས་ཆོས་སྐུ་བསྟན་བྱའི་གཙོ་བོར་བྱས་ནས་བསྟན་ན། སྐུ་དེ་སྟོན་བྱེད་ཀྱི་ལུས་རྣམ་གཞག་གི་ཚིག་ཅིག་ཡོད་དགོས་པའི་ཕྱིར། དང་པོ་དེར་ཐལ། དེ་འབྱུང་ན་ལུས་རྣམ་གཞག་ཏུ། ངོ་བོ་ཉིད་ཆོས་སྐུ་བཅས་དང་། །ཞེས་འབྱུང་རིགས་པ་ལས་མི་འབྱུང་བའི་ཕྱིར་ཞེས་ཟེར།

གཉིས་པ་ལན་ནི། གཞན་དག་ན་རེ་ཞེས་སོགས་ཀྱིས་འཆད། འདིའི་དོན་རྒྱན་སྣང་ལྟར་ན། བྱང་ཆུབ་ཕྱོགས་མཐུན་ཞེས་སོགས་ཀྱིས་ཡེ་ཤེས་ཆོས་སྐུ་བསྟན་བྱའི་གཙོ་བོར་བྱས་ནས་བསྟན་ན་ལུས་རྣམ་གཞག་ཏུ། ངོ་བོ་ཉིད་ཅེས་པའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་པའི་སྒྲ་མི་འབྱུང་བར། ཆོས་སྐུ་མཛད་པ་དང་བཅས་པ་ཞེས་གསུངས་པ་ཆོས་ཅན། དགོས་པ་ཡོད་དེ། སངས་རྒྱས་ཀྱི་སེམས་སེམས་བྱུང་རྣམས་སྐུ་གཞན་གསུམ་གང་ཡང་མ་ཡིན་པར་ཡེ་ཤེས་ཆོས་སྐུ་བསྡུ་བའི་ཆེད་ཡིན་པའི་ཕྱིར་དང་མཚན་ཉིད་སྦྱོར་སླ་བའི་ཆེད་ཡིན་པའི་ཕྱིར་དང་ཡེ་ཤེས་ཆོས་སྐུ་དང་མཛད་པ་གཉིས་ལྷན་ཅིག་ཏུ་སྦྱར་ནས་བསྟན་པའི་ཆེད་ཡིན་པའི་ཕྱིར།
རྟགས་དང་པོ་གྲུབ་སྟེ། ཚིག་བར་སྦྱོར་སླ་བའི་ཆེད་དུ་ཡིན་པའི་ཕྱིར་ཏེ། ངོ་བོ་ཉིད་ཆོས་སྐུ་དང་བཅས། །ཞེས་སྦྱར་ན་ཚིག་རྗོད་པ་མི་བདེ་བའི་ཕྱིར། ཡེ་ཤེས་ཆོས་སྐུ་དང་མཛད་པ་གཉིས་ལྷན་ཅིག་ཏུ་སྦྱར་ནས་བསྟན་པ་ཆོས་ཅན། དགོས་པ་ཡོད་དེ། སངས་རྒྱས་ཀྱི་མཛད་པ་ཐམས་ཅད་རང་གི་བདག་རྐྱེན་རྟོ གས་པ་ཡེ་ཤེས་ཆོས་སྐུ་ལས་བྱུང་བ་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར།

དེས་ན་སློབ་དཔོན་གྱི་ལུགས་ལ། ཆོས་སྐུ་མཛད་པ་དང་བཅས་པ། །ཞེས་པའི་ཆོས་སྐུའི་སྒྲས་དངོས་པོ་བརྒྱད་ཀྱི་ནང་ཚན་དུ་གྱུར་པའི་ཆོས་སྐུ་དང་སྐུ་བཞིའི་དབྱེ་གཞིར་གྱུར་པའི་ཆོས་སྐུ་ཙམ་གྱི་ཡེ་ཤེས་ཆོས་སྐུ་གཉིས་ཀར་དངོས་སུ་བསྟན་པའི་ཕྱིར། བྱང་ཆུབ་ཕྱོགས་མཐུན་ཞེས་སོགས་ཀྱིས། ཡེ་ཤེས་ཆོས་སྐུ་བསྟན་བྱའི་གཙོ་བོར་བྱས་ནས་བསྟན་ན། ལུས་རྣམ་གཞག་ཏུ། ངོ་བོ་ཉིད་ཅེས་པའི་མཇུག་ཐོགས་སུ་ཆོས་སྐུ་ཞེས་འབྱུང་དགོས་པའི་སྐྱོན་མེད་དེ། གོང་དུ་བཤད་པའི་དགོས་པ་གསུམ་ཡོད་པའི་ཕྱིར། དེས་ན་སྔགས་ཀྱི་ཕྱོགས་ནས་སྐུ་བཞིར་བཤད་པ་དང་མཐུན་ཏེ། རྒྱན་འདིར་སྐུ་བཞིར་བཤད་པ་ལ་གནོད་བྱེད་མེད་ཅིང་སྒྲུབ་བྱེད་ཡོད་པའི་ཕྱིར།


---
Up a level: [[Perfection of Wisdom/Topics/Exalted Wisdom Dharmakaya (4-Bodies GM)\|Exalted Wisdom Dharmakaya (4-Bodies GM)]]